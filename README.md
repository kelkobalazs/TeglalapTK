# TeglalapTK

Készíts egy programot, amely egy téglalap kerületét és területét határozza meg úgy, hogy a téglalap egy átlója által érintett két csúcs koordinátáját kéri be a felhasználótól!

A téglalap oldalai párhuzamosak az x és y tengellyel.

A feladat megoldása során kérlek pontosan használd a függvények és az osztályok nevét!

## Pont osztály

Hozz létre egy _Pont_ osztályt, amely tartalmaz két adattagot: _x_ és _y_.

## Kerület

Készíts egy függvényt _kerulet_ névvel, amely paraméterként két pontot vár és a téglalap kerületét adja vissza.

## Terület

Készíts egy függvényt _terulet_ névvel, amely paraméterként két pontot vár és a téglalap területét adja vissza.

## Program

Készítsd el a _main_ függvényt, amelyben az elkészített függvények segítségével kiszámolod a téglalap kerületét és területét.

A program 4 bementet vár külön sorokban. Ezek rendre az első pont _x_ koordinátája majd _y_ koordinátája, ez után a második pont _x_, majd _y_ koordinátája.

Az első kimenet a téglalap kerülete, második kimenet pedig a területe legyen.

Ne feledd meghívni a main függvényt!
